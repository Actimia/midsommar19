---
title: Frans Michael Franzéns dryckesvisa
artist: trad
---
När skämtet tar ordet vid vänskapens bord
med fingret åt glasen som dofta,
så drick och var glad: på vår sorgliga jord
man gläder sig aldrig för ofta!

||: En blomma är glädjen, i dag slår hon ut,
i morgon förvissnar hon redan.
Just nu när du kan hav en lycklig minut
och tänk på den kommande sedan! :||

Vem drog ej en suck över tidernas lopp?
Dock sitt ej och dröm på kalaset!
Här lev i sekunden och hela ditt hopp
se fyllas och tömmas i glaset!

||: Här sörj ej för glaset: om full, så drick ut.
Om tomt, så försänd det att fyllas!
Och minns att det sköna och goda förut,
sen glädjen och nöjet, må hyllas :||

För övrigt må värden ge alltid nytt skäl
till ständig omsättning av glasen
och visa, att rangen är nyttig likväl -
till skålarnas mängd på kalasen!

||: Men förr'n har är färdig med klang och harang,
vi skynda att självmant dricka
och helga ett glas, som är över all rang,
i tysthet - envar åt sin flicka! :||